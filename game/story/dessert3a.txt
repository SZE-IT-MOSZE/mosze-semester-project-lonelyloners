LyRs úgy döntött, követi a nyomokat. 
*
Számára semmi rossz nem származhat abból, 
ha körbeszaglászik kicsit egymaga.
*
Sőt, akár végtelen tudásszomját is 
csillapíthatja néhány olyan információval, 
amit a látnokondok nem voltak hajlandóak 
megosztani vele. Undok egy népség, az biztos.
*
Talán a vaksötét tette őket ilyenné, 
gondolta LyRs... Akármi is állt a 
dolog mögött, nem ők lesznek a számára 
legkedvesebb élőlények, akikkal valaha 
találkozott az embereken kívül.
*
LyRs tehát csendben, hogy ne keltsen 
feltűnést, tovalépdelt, figyelmét 
szigorúan a mikroszkopikus lencsére fordítva.
*
Feladat: Kövesd a nyomokat a járatokon át!
*
//LyRs odaér az ellopott ételekhez.
Változatos méretű járatokon át vezetett 
az út, amerre az aprócska nyomok kanyarogtak.
*
LyRs hol összehúzta magát, amennyire csak 
lehetett, hol pedig kényelmesen átfért.
*
Néhol még ásnia is kellett, hogy 
átférjen, éber szenzorait szigorúan 
bármiféle bányaomlásra kihegyezve. 
Biztos, ami biztos.
*
Egy örökkévalóságnak tűnő idő 
múltán a nyomokat zajok váltották fel. 
Zajok, immáron jól látható forrásból: 
egy sereg, furcsának tűnő lény masírozott 
szorgosan hol hatalmas lapátokkal, 
hol méretes ládákkal.
*
LyRs mondja: Az eltűnt ételes dobozok!
*
Egyszerre érezte magát büszkén, hogy ő 
találta meg az eltűnt szajrét és riadtan, 
ahogy tekintete a lapátos lényekre vándorolt.
*
Egy hatalmas gödröt mélyítettek éppenséggel, 
amelynek peremén pokrócok sorakoztak még 
felgöngyölített állapotukban.
*
A gödör közepén meghagytak egy vékonyka 
emelvényt, amely pont egymagas volt a 
földdel.
*
LyRs áramköreiben rossz előérzet 
támadt. Számításai alapján, a 
lefuttatott elemzések hatására 
nem lehetett más a furcsa 
szerkezet, mint valamiféle csapda, 
közepén a csalival.
*
Ismeretlen lény mondja: Jöhet a pokróc!
*
Egy főnök-forma osztogatott parancsokat
a színes pokróc mellett álldogálóknak, 
mihelyst a gödröt mélyítők kimásztak 
a felszínre.
*
LyRs leginkább óriási hangyákhoz tudta 
volna hasonlítani őket ízelt lábaikat 
és páncélozott testüket látva.
*
Az alárendeltek engedelmesen követték 
főnökük utasítását. Egy szempillantás 
alatt fent volt a pokróc, középen a 
nyitva hagyott, jól látható, élelemmel 
teli belsejével LyRs irányába fordítva: 
az volt az egyetlen járat, amely ebbe 
a tágasabb barlangba torkollott. LyRs 
térképe szerint, amelyet az út során 
alkotott mindegyik járat, amely az 
élelmiszerkutatók közelében volt, 
ide torkollott a legvégén.
*
Avagy, ha nem állítja meg ezeket a furcsa 
óriás-rovarokat, az élelmiszerkutatók 
csapdába esnek, a tolvajok pedig eliszkolnak 
az értékes tartalékokkal.
*
LyRs ezt nem hagyhatta, az igazságérzete 
teljes mértékben a Látnokondok mellett 
állt, hiába nem szerette őt egyikük sem 
a mesteren kívül. A robot rögvest felmérte 
a terepet minden aprócska részletével együtt.
*
Figyelmesen dolgozta fel az adatokat, 
mérlegelve a lehetséges kimeneteleket is, 
amelyekkel együtt hamar le tudta szűkíteni 
a mindenhogyan legjobbnak számító tervre 
tágas adatbázisát: a meglepetés erejével 
fogja rájuk hozni a frászt.
*
Látva, hogy egy zsugorító lézerrel tudnak 
csak olyan kicsivé válni, ki tudja úgy 
használni az időt, hogy ne legyen idejük 
eljutni a lézerhez. Így a menekülési 
útvonalként készített, apró járaton 
nem tudnak eliszkolni, LyRs pedig ott 
tudja őket tartani, ameddig előbb-utóbb 
oda nem érnek a járathoz a látnokondok.
*
Tökéletes terv. Egyben LyRs első igazi 
akciója rossz szándékú űrlények ellen.
*
Felizzott áramkörökkel, fegyvereit jól
láthatóan elővéve lépett ki rejtekhelye 
mögül a robot. Fúrójával hangosan kaszabolta 
a levegőt, ahogy beindította a szemei mögé 
beszerelet lámpákat, hogy még rémisztőbbnek 
tűnjön: el is érte hatását.
*
A hangya-lények teljesen lesokkolódtak, 
sokuk még el is dobta az aktuálisan 
kezükben tartott tárgyat.
*
LyRs mondja: Ne merjetek még egy ujjal sem hozzányúlni a látnokondok élelmiszer-készletéhez!
*
A robot elváltoztatott hangon 
figyelmeztette az ízeltlábúakat, 
fenyegetően be-beindítva a másik 
kezén ékeskedő fűrészt.
*
LyRs mondja: Dobjatok el azonnal 
mindent és feküdjetek le a földre, 
hassal!
*
A lények gondolkodás nélkül engedelmeskedtek
a robotnak, féltve saját életüket. Mindegyikük 
elhajította az éppen nála lévő tárgyat, hasra 
vetve magát LyRs előtt.
*
A robot elégedetten suhant körbe, mindegyik
hangya-lény összes lábát összekötve annak párjával.
*
Pont időben végzett arra, mire a látnokondok 
oda keveredtek, arra a látványra, ahogy a robot 
diadalittasan magasodik ősi ellenségeik fölé. 
Ők uralták ugyanis a föld alatti járatok másik 
részét a sivatagos bolygó túlsó felén.
*
A meglepett látnokondok közül az a 
fiatalabbik egyed lépett elő, 
dicsérte meg, amelyik előzőleg kigúnyolta.
*
Fiatal Látnokondok mondja: Szép volt, robot...
*
Érezte a hangjában, hogy továbbra sem 
szívleli LyRs-t, azonban kénytelen volt 
beismerni, hogy jól jött a robot segítsége.
*
Feladat: Segíts a Látnokondoknak 
vissza pakolni az élelmiszeres ládákat 
a raktárba! Ládák felvételéhez lépj 
azok mellé és használd a FELVESZ parancsot! 
A visszavitt láda-kupacnál használd az
eszköztáradhoz kapcsolódó parancsot: 
TARGYAK paranccsal kilistázod az 
eszköztáradban tárolt tárgyakat. 
Adott tárgy használatára a 
következő parancsot alkalmazhatod: 
HASZNAL ESZKOZNEVE
*
//Segítettél visszacipelni 3 ládát.
LyRs elégedetten, büszkén felszegett 
fejjel segédkezett ezek után visszapakolni 
az ellopott élelmiszeres ládákat, 
illetve elhurcolni a fogjul ejtett 
hangya-lényeket az idős bölcs elé.
Ő volt a vezetőjük, mint az utólag 
kiderült: LyRs-nek hatalmas szerencséje 
volt, hogy vele találkozott a bolygóra 
kerülésekor elsőként. Nem is lehetett 
volna hálásabb, mégis, hálája jeléül 
még a mester volt az, aki megajándékozta 
LyRs-t egy üvegcse homokkal szuvenírként.
*
Wollaris mondja: LyRs, barátom...
*
Ráncos mancsaiban egy aranyozott kulcs 
jelent meg, nyelénél színes, kirakott kövekkel.
Értékesnek tűnt.
*
Wollaris mondja: LyRs, drága barátom... 
sokmindennel vénségemben nem tudok 
szolgálni neked sajnos. Azonban van 
ez a kulcs, amely igen sokat ér 
nekem. Még egykor egy barátomtól 
kaptam a Glacies bolygóról. 
*
Elfogadod a kulcsot(elfogad) vagy vissza utasítod(elutasit)? - elfogad / elutasit
*
//Ha elfogad, ez a következő: dessert4a.txt
//Ha elutasít, ez a következő: dessert4b.txt
