Aeden.
*
Avagy Éden, ha nagyon egyszerűsíteni és
„földiesíteni” akarjuk ezt a nevet.
*
Első ránézésre teljesen ugyanolyan volt,
mint az egykori Föld. Pontosabban olyan,
mint a Föld azelőtt, hogy a nagy, modern
városok megépültek.
*
Dús, gazdag növényzet tarkította a szilárd
felszínt. Ebben az esetben azonban nem zöld,
hanem pirosas színben pompáztak a különleges,
számos alakban pompázó növények.
*
LyRs hosszas elemzés után arra jutott,
hogy ez az égen virító dupla nap műve
lehetett.
*
Ahogy a víz zöldes színe is. Pont,
mintha az egykori Földön lenne, csak
egy filterrel nézné azt.
*
Még a lakosok is stimmeltek. A szolid,
környezetbarát kunyhókból ugyanis
téveszthetetlenül emberek özönlöttek
ki és be.
*
Megtalálta őket. A második otthont.
*
A második Földet.
*
Juniperus mondja: Na, LyRs, hogy
tetszik eddig?
*
LyRs mondja: Ez a hely... egyszerűen
káprázatos. Pontosan olyan, amilyenről
az alkotóim meséltek egykoron! Dús
növényzet, csodaszép látvány. 
*
LyRs mondja: Lonely és Loners is büszke
lenne arra, hogy eltaláltam ide. Lehetne
azonban egy kérdésem?
*
Juniperus mondja: Csak nyugodtan.
*
LyRs mondja: Hogyan nem pusztult ki minden
ember? Hiszen, ha jól emlékszem, azon a
végzetes napon a Föld légköre átláthatatlan
volt és olyan nehéz, hogy az űrhajók nem
tudták elhagyni a bolygót!
*
//Blasius és Valentinus elősétál
*
Blasius mondja: Necces volt, az szent, mint
a mise. Sok hajó tényleg nem is jutott ki
onnan. Nekünk viszont segítségünkre volt egy
pont elég nagyságú lyuk a sűrű fellegekben,
hogy kiszáguldjunk a végtelen sötétségbe.
*
Valentinus mondja: Éppen, hogy kifért a hajónk.
Azt beszélik, hogy valamiféle atomfegyverrel
próbálták szétoszlatni a mérgező felhőket,
viszont csak egy kis rövid időre és csak
egy kisebb lyukacska keletkezett.
*
LyRs mondja: Tehát tényleg egy mérgezett
esőt kibocsátó felhő okozta végül az
emberiség vesztét.
*
Juniperus mondja: Sajnos igen. Viszont
ezzel esélyt adott az emberek csekély
százalékának arra, hogy elmeneküljön és
új életet kezdjen egy új bolygón. Mintha
kaptunk volna egy második esélyt.
*
LyRs mondja: Másoknak is sikerült kiszökni?
*
Valentinus mondja: Összesen 100-an hagytuk
el a Földet. Mind fiatalok, akik tovább tudják
vinni az emberiség örökségét és benépesíteni
az új otthont. Azóta már 107-re nőtt a létszámunk.
*
A robot elcsodálkozott egy pillanatra. Talán
az emberek mégsem olyan védtelen, ostoba lények,
ahogy az a memóriájában tárolt adatokból érződött.
Sőt, kreatívak, ha arról van szó.
*
LyRs mondja: Nem bánnátok, ha csatlakozna egy
108. tag is?
*
Juniperus mondja: Dehogy is! Sőt, örülnénk neki.
Mindig jól jön egy olyan lény, aki sosem fárad el.
Legalább nem kellene rohannom a lányomnál a
peluscserével minden egyes alkalommal.
*
LyRs szíve boldogsággal telt meg, ahogy ezek
az emberek, ezek, akiknek alig volt valami
tudomása róla, rögvest befogadták. Büszkén
segédkezett mindenféle feladatban, ami rá
hárult, közben szorgosan jegyzetelte memóriájában
az emberekről újonnan megszerzett információkat.
*
Nem problémázott rajta egy pillanatot sem:
örült annak, hogy új otthonra talált, hogy
többé nem volt Lonely Loner.
*
//good_ending.png