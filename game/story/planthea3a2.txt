//Visszamegy arra, "nekimegy" Keiko-nak.
Keiko mondja: Szép munka, LyRs! Ez a
hidegebb időben bőséges táplálékként
fog szolgálni. Volt bármi gond
bogyószedés közben?
*
LyRs mondja: Már majdnem befejeztem
a tennivalót, amikor megjelent egy
hatalmas, medveszerű lény. Közel volt,
hogy otthagyom a fogam, de rafináltan
halottnak tettettem magam.
Mi volt az és miért támadt rám?
Tudtommal nem léptem át semmilyen
területi határt.
*
Keiko elgondolkozott az elmondottakon.
Szemeinek csillogása árulkodóan azt
sugallta, hogy meg is találta a
magyarázatot a robot kérdésére.
*
Keiko mondja: Az valóban egy medve volt.
Még a Föld pusztulása elől menekülő,
furcsa, kétlábú csupaszbőrűek hagytak
hátra véletlenül egy-két szabad példányt.
Azóta meg mint valami járvány,
benépesültek egész Plantheán.
*
A robot figyelmét egyszerre felkeltette
a furcsa kétlábúak említése. Legfőképp,
mivel a Lycant elmondása szerint nem más
teremtményekről volt szó, mint az emberekről.
*
Az emberekről, akik LyRs tudomása szerint
egytől-egyig odavesztek. Ezek szerint mégse?
*
LyRs mondja: És nem tudod, Keiko, hogy
ezek a furcsa kétlábúak véletlenül
merre mentek tovább?
*
Keiko mondja: Pontos úticélt nem tudok
mondani. Annyit hallottak a felfedezőink
tőlük, hogy valamilyen második hazának
keresnek megfelelő bolygót.
*
Második haza.
*
Megfelelő bolygó.
*
Egy, a Föld tulajdonságaival megegyező
exobolygót, ahol ismét megtelepedhetnek
a túlélők, akik nem vesztek oda az eredeti Földön!
*
A robot áramkörei izgatottan izzottak fel.
Volt remény, hogyha nem is eredeti készítőit,
de azok fajtársait felfedezheti és haza térhet.
*
Haza. Csupán egy szó, mégis micsoda
gazdag érzelemvilággal!
*
Ki kellett derítenie, hogy merre is
mentek tovább az emberek. Keikohoz
fordult segítséget remélve.
*
LyRs mondja: Keiko... van esetleg valamilyen
listátok a környező bolygókról, amelyek
oxigént lélegző, gravitációt igénylő
lények megtelepedésére alkalmasak?
*
Keiko mondja: Fogós kérdés! Viszont,
ha az emlékeim nem csalnak, a könyvtárunkban
fellelhetőek ilyesmi listák. Gyere,
megmutatom, merre találod a könyvtárat.
*
Feladat: Kövesd Keiko-t a könyvtárhoz!
*
//planthea3a3.txt
