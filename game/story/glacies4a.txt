LyRs legnagyobb szerencséjére fémes ujjai
egy igencsak kulcs alakú tárgy köré simultak.
A robot diadalittasan emelte ki az ereklyét,
egyenesen Dederik király elé lehelyezve
az aranyozott kulcsot.
*
Az odomár uralkodó szemei nagyra kerekedtek
meglepettségükben. LyRs kicsit tartott tőle,
hogy miért is, nem sokkal később azonban
kiderült, hogy a puszta meglepetés miatt.
*
Dederik király mondja: Ez Wollaris cimborám
kulcsa! Hogyan jutottál hozzá, bádoglény?
*
LyRs kikecmergett a hím odomár szorításából,
aki addig fogva tartotta. Kihúzta magát.
*
LyRs mondja: Maga Wollaris mester adta nekem
ezt a kulcsot. Oda látogattam el legelőször,
besegítve a látnokondoknak. Onnan indultam
tovább felfedező útra.
*
Dederik király hümmögő hangot hallatva
szemügyre vette a kulcsot. A zárnyitó
részről szemei egy tartó-szerű építmény
felé vándoroltak, amelynek oldalán egy
hasonló zárnyitó-alakú rés tátongott.
*
Az uralkodó nem is habozott. Beledugta,
elfordította, majd pedig csillogó
szemekkel kiemelt egy gyönyörűszép,
kékes ékkövet.
*
Dederik király mondja: Az eltűnt ékkövünk
egy másik példánya! Hiszen ezzel megmentettél
minket az örök téltől! Éljen a bádoglény!
*
Ezzel az egész terem a megfagyott
idegességből önfeledt éljenzésbe tört
ki. LyRs arra lett csupán figyelmes,
hogy egyik pillanatban még a földön
állt, másikban pedig már örömteli menet
vitte a magasba emelve egy üres, de láthatóan
sokkal kevésbé havas, szürke tér felé.
*
Az addig rideg, barátságtalan bolygó
hamar virágzó, ünneplő közösséggé nőtte
ki magát, központban a robottal és az
újonnan felfedezett ékkővel. Hatalmas
zenés lakoma kerekedett estére minden
jóval, amit csak ember fia el tud képzelni.
*
LyRs ezek után nehezen tudta otthagyni
az odomár népséget. Egészen megkedvelte
őket, szinte már, mint barátaitól búcsúzott
el, amikor eljött a távozás ideje.
*
//Ezután következik: planthea1a.txt
