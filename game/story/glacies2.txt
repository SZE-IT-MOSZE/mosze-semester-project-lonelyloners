Hiába bántak ismételten úgy LyRs-el, 
mint egy korccsal, a robot segítőkészsége 
felülkeveredett haragján.
*
LyRs mondja: Higyje el, Uram, hogy ha
meg akartam volna vezetni, már rég 
megtettem volna. 
*
LyRs mondja: Viszont én tényleg abból 
a célból lettem kifejlesztve, hogy 
világot lássak és segítsek más népeken, 
ha már az embereken nem tudtam.
*
Hogy megmutassa, már túl is van egy 
ilyen segítő-misszión, a látószenzoraiba 
beépített kivetítő modulokkal a hófehér 
iglu téglás falára vetítette a vele 
történt izgalmakat a Des"s"ert bolygón. 
*
A fehér, fagyos tömbökön megelevenedett 
Wollaris mester végtelenül kedves arca,
miután a sivatagban való kutyagolás és a 
látnokondok járataihoz vezető csapóajtó 
felvétele is lejátszódott. 
*
Csupa kedves, az időtől megszépült emlék, 
amelyek láthatóan a hirtelen haragú hímet 
is meggyőzték: fiával együtt ámultak és 
bámultak a rögtönzött diavetítésen.
*
Odomár kisfiú: Látod, Apa? Semmi 
rosszat nem akar nekünk!
*
A hím beismerően bólintott, ahogy 
a diavetítésnek vége lett. Gombszemeiben 
megbánás tükröződött.
*
Odomár hím: Beismerem, ez esetben 
tévedtem. Elnézést kérek, csak féltem 
a családomat... Amióta nincs meg az az 
átkozott drágakő, amit a felség egy 
útja során elhagyott, a jeges idő 
egyre és egyre zordabb lesz. 
*
Odomár hím mondja: Alig bírjuk melegen 
tartani az iglukat, fogy az élelem is...
*
Odomár nőstény mondja: Ebben a 
hidegben vadászni sem tudunk elmenni... 
Amiatt az átkozott kő miatt tudja az 
odomár nép kibírni ezen a kietlen 
vidéken a mindennapokat!
*
Aha. Tehát odomár a fajtájuk neve – jegyezte 
meg LyRs magában, feljegyezve tudástárába az 
információt. Csatolt hozzá egy nemrég készült 
fotót is, amelyet látószenzoraival készített.
*
Odomár kisfiú mondja: Az a kő tartotta 
távol a jégviharokat! Ha nem kerül vissza 
időben, nem fogjuk sokáig húzni!
*
A robot megértve a drágakő komolyságát
bólintott. Igaz, neki is véges volt a 
fagytűrése, mégis jobban bírta a 
csontig hatoló hideget, mint ezek a 
szegény élőlények. 
*
LyRs szíve megszakadt volna, ha 
nemet mondott volna a segítségre.
*
LyRs mondja: Merre van pontosan 
ez a Jeges-hegység, ahol a kőnek 
nyoma veszett?
*
Odomár hím mondja: A kunyhónk bejáratával 
egy vonalban, arra beljebb, hátrébb.
*
LyRs mondja: Rendben. Bármi egyéb, amit 
tudnom kellene az időjárással vagy 
egyébbel kapcsolatban?
*
A felnőtt egyedek összenéztek, 
megingatva fejüket. A nőstény 
szólalt meg ezúttal.
*
Odomár nőstény mondja: Ne aggódj, 
bátor hős, mi közben járunk Dederik 
királynál, hogy téged ne tekintsenek 
illetéktelen behatolónak. 
*
Odomár nőstény mondja: Tőled csupán 
annyit kérünk, hogy szerezd vissza 
a követ - avagy ments meg minket. 
A színe azúrkék, alakja háromszög.
Nem sokkal nagyobb egy jégtéglánál.
*
LyRs mondja: Meglesz, Hölgyem! 
Hívjon csak LyRs-nek.
*
Odomár nőstény: Ám legyen, kedves 
LyRs. Sok szerencsét!
*
S ezzel LyRs búcsút is intett a végül is 
kedvesnek mutatkozó családnak, fém lábaival 
nekivágva a zord útnak.
*
Hol a frissen esett hó, hol a szilárdra fagyott, 
ámde vékony jég ropogott a robot lábai alatt. 
*
LyRs csak ment, haladt előre, maga mögött 
hagyva az egyre kicsinyedő igluk erdejét, 
belépve a Jeges-hegység magasodó, csipkézett 
csúcsai közé.
*
Néhány eltévedt lényen, amolyan kecskeszerű
patásokon kívül egy lélek nem járt azon a 
kietlen vidéken. LyRs nem is csodálkozott 
ezen, elvégre igencsak strapabírónak kell 
lenni ahhoz, hogy itt akár 5 percet is 
kibírjon valaki. 
*
Bárgyú boldogsággal töltötte el az, hogy 
a kecseszerű-lények rámekegtek vagy 
odabiccentettek neki.
*
Hosszabb-rövidebb kevergést követően a robot 
szemei előtt a monoton, meredek lejtők közt 
megpillantott egy nyílást: egy mély barlang 
bejáratára bukkant, amelyből kívülről csak 
a vaksötét látszódott.
*
LyRs-nek egyszerre a látnokondok félhomályos, 
sötét járatai jutottak eszébe. Talán ez 
a gondolat, esetleg egy megérzés sugallta 
neki: nézzen be a barlangba.
*
>> Benézel a barlangba? - igen / nem:
*
//Ha benéz a barlangba: glacies3d.txt
//Ha nem néz be: glacies3c.txt
