Ha lehetséges lett volna, LyRs-ben meghűlt
volna a vér. Nem találta sehol sem a Wollaris
mester által felajánlott aranykulcsot,
mindegyik rekesze teljesen üres volt.
*
Útközben eshettek ki, hagyhatta el
őket a végtelen űrben. Elég hozzá
egy kevésbé jól megszorított zár.
*
Dederik király mondja: Tudod is
ezt valahogyan bizonyítani, bádoglény?
*
LyRs megingatta a fejét. Beépített
vészhelyzetjelzői hiába sipítoztak
már a lehető legelviselhetetlenebb
magasságban, nem tudott szabadulni.
*
Az odomárok túlságosan is erősek
voltak hozzá képest. Sőt, mi több,
ez a hang csak tovább idegesítette
őket olyannyira, hogy a végén maga
Dederik király erőteljes karcsapása
hallgattata el a sipítozó robotot...
mindörökre.
*
//game_over.png
