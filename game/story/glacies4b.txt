Ha lehetséges lett volna, LyRs-ben meghűlt volna a vér. Nem találta sehol sem a Wollaris mester által felajánlott aranykulcsot, mindegyik rekesze teljesen üres volt.

Útközben eshettek ki, hagyhatta el őket a végtelen űrben. Elég hozzá egy kevésbé jól megszorított zár.

– Tudod is ezt valahogyan bizonyítani,bádoglény? – mormogta túlságosan is közelről a robot fémes arcába Dederik király.

LyRs megingatta a fejét. Beépített vészhelyzetjelzői hiába sipítoztak már a lehető legelviselhetetlenebb magasságban, nem tudott szabadulni. Az odomárok túlságosan is erősek voltak hozzá képest. Sőt, mi több, ez a hang csak tovább idegesítette őket olyannyira, hogy a végén maga Dederik király erőteljes karcsapása hallgattata el a sipítozó robotot... mindörökre.

//játék vége ezen az ágon 